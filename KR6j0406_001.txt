#-*- mode: mandoku-view; -*-
#+DATE: 2015-08-30 20:31:51.202934
#+TITLE: 大方廣菩薩藏經中文殊師利根本一字陀羅尼經
#+PROPERTY: CBETA_ID T20n1181
#+PROPERTY: ID KR6j0406
#+PROPERTY: SOURCE Taisho Tripitaka Vol. 20, No. 1181
#+PROPERTY: VOL 20
#+PROPERTY: BASEEDITION T
#+PROPERTY: WITNESS T
#+PROPERTY: LASTPB <pb:KR6j0406_T_000-0780a>¶¶¶¶¶¶¶¶¶¶¶¶
#+PROPERTY: LASTPB <pb:KR6j0406_T_001-0780a> ¶¶¶¶¶¶¶¶¶¶¶
#+PROPERTY: JUAN 1
¶
¶
No. 1181 [No. 1182, cf. No. 1191]¶
大方廣菩薩藏經中文殊師利根¶
本一字陀羅尼法¶
¶
唐天竺¶
三藏寶思惟譯¶

如是我聞。一時佛住淨居天寶莊嚴道場中。¶
與大菩薩及淨居諸天眾俱。爾時世尊大慈¶
大悲。於此會中普告一切諸天眾言。汝等善¶
聽文殊師利童子行輪呪法。為欲守護諸眾¶
生故。一切如來所有極祕密心大神呪王。我¶
今當為汝等開示顯說。若有誦者。我記此人¶
則為已持一切諸呪悉皆圓滿。一切所作皆¶
得成就。無能違者。汝等應知此陀羅尼。於¶
諸呪中是大呪王有大神力。若善男子善¶
女人能受持者。文殊師利童子菩薩常來擁¶
護。或於覺時或於夢中。為現身相及諸善事。
<pb:KR6j0406_T_001-0780b>¶
能令此人生大歡喜。諸善男子此之呪王尚¶
能攝得文殊師利童子菩薩。況餘菩薩及世¶
出世賢聖等眾。復次善男子。此呪能消一切¶
災障一切惡夢。一切怨敵一切五逆四重十¶
惡罪業。一切惡邪不祥呪法。亦能成辨一切¶
善事具大精進。當知是呪於世出世種種呪¶
中為最殊勝。是諸佛心能令一切所願皆悉¶
滿足。若以五色綖。結呪索繫其頂上。擁護¶
其身亦令諸願。皆得圓滿無超過者。即說呪¶
曰。¶

唵齒[口*臨]([口*臨]離禁切)¶

諸佛子等此呪能滅一切惡邪魍魎。諸鬼是¶
一切諸佛吉祥之法。亦能成就一切神呪。誦¶
此呪者。能令眾生起大慈心。能令眾生起大¶
悲心。一切障礙皆得消滅。所有諸願皆得滿¶
足。縱不作法。即能成辦如意等事。若發¶
無上大菩提心。誦之一遍力能守護自身。若¶
誦兩遍力能守護同伴。若誦三遍力能守護¶
一宅中人。若誦四遍力能守護一城中人。若¶
誦五遍力能守護一國中人。若誦百遍力能¶
守護一天下人。若誦千遍力能守護四天下¶
人。若以清旦誦一遍。呪水洗面能令見者歡¶
喜。呪香熏衣亦令見者歡喜。若患齒痛。呪¶
齒木嚼之。揩齒所痛即差。若有女人產¶
難之時。取阿吒盧沙迦根或牛膝根根。¶
呪之七遍。以無虫水和磨之。塗於產女臍中¶
兒即易生。或諸男子為箭所中。鏃入筋骨拔¶
之不出。以十年酥三兩呪一百八遍。安瘡中¶
及食之。箭鏃即出。若婦人五年十年乃至二十
<pb:KR6j0406_T_001-0780c>¶
三十年不生男女者。或自有病。或男子有病。¶
或鬼魅所著種種病等。或為毒藥所中。當以十¶
年已上酥五兩。孔雀尾一兩內於酥中呪之¶
二十一遍。煎之擣為末。以石蜜一兩大呵梨¶
勒三顆。去核取皮相和。呪之一百八遍。常以¶
清旦空腹盡服。於七日中即有男女。若患¶
頭痛以烏翅羽呪之七遍。拂病人頭患即除¶
愈。若瘧病一日二日乃至七日。或常患¶
者。以純乳煮粥。著好酥一兩呪之一百八遍。¶
與病人服之即得除愈。諸善男子以要言之。¶
若欲合和一切湯藥及欲服者。先須至心誦¶
之二十一遍速得如願。復次善男子若有一¶
切眾生。為飛頭鬼所執。以手自摩其面。誦呪¶
一百八遍作可畏相貌。便以左手作本生印。¶
以大母指屈在掌中。用後四指壓大母指上。¶
急把拳。即自怒目陰誦此呪。而著病者所¶
患即除。若人患一切鬼病。以呪呪右手一百¶
八遍。燒安息香熏之。左手作本生印。右手¶
摩病人頭患即除愈。若有怨敵及諸惡夢。種¶
種怖畏身心不安。以五色綖結呪索作蓮花¶
形。或作輪形或作金剛杵形。呪之一百八遍。¶
燒安息香熏之。於七日中繫自身項上。一切¶
厄難悉皆消散。或以牛黃研為墨。於淨紙¶
上及白練上。畫其所怖者形。於四邊作¶
齒[口*臨]字圍之。或作蓮花或作輪字。或作卍字
<pb:KR6j0406_T_001-0781a>¶
螺魚金剛鉤寶瓶等圍之。呪七遍所怖即¶
除。諸善男子若欲經過師子虎狼毒蛇怨賊¶
一切險難之處。當須盡其身心。不得近諸女¶
人及喫五辛一切酒肉⬤胡荽。於諸眾¶
生起大悲想。至心誦呪四十九遍。而¶
諸怨惡自然退散。假令遇之無不歡喜。諸善¶
男子此呪假令一切眾生。或於一劫或無¶
量劫。乃至名字不可得聞。何況得見。專心念¶
誦假令七寶象馬滿閻浮提。猶是世間滅壞¶
之法。此陀羅尼呪。能令眾生現世當來常獲¶
安隱。與諸如來大菩薩眾常為眷屬。若為自¶
身若為他人。所願皆得。是故慇懃生難遇¶
想。勿得輕慢起疑惑心。¶
大方廣菩薩藏經中文殊師利根本一字陀羅¶
尼法